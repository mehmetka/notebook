## [Pull Request Kültürü](https://www.yakuter.com/pull-request-kulturu/)
- herhangi bir issue’ya dayandırılmayan, repo sahibi tarafından onay alınmadan ve görevlendirilmeden yapılan PR’ların kabul edilmesi çok zordur.
- Her PR’ın tek bir amacının olmasıdır. Issue’da görevlendirildiğiniz konu dışında değişiklik yapmaktan kaçınmalısınız
- PR içerisinde yapmış olduğunuz değişiklikler en fazla iki veya üç dosyayı içermelidir. Satır sayısı olarak da 20, 30’u aşmamanızı tavsiye ederim
- Yapmış olduğunuz değişiklik kod olarak düzgün görünüyor olabilir ancak test yazmadan doğru bir şekilde çalıştığından emin olmak mümkün değildir. Bu nedenle mutlaka PR’ınızda testlerinizin de bulunmasına dikkat edin. Hatta çoğu katkı (contribution) süreçlerinde özellikle PR gönderildiği anda tüm testler çalıştırılır ve eğer testleri başarıyla geçiyorsa PR incelenmek üzere kabul edilir.
- Nasıl ki testler günümüzde her projenin olmazsa olmazı ise, dokümantasyon da aynı şekildedir. Bu nedenle gönderdiğiniz PR’ın içinde mutlaka dokümantasyon güncellemesine de yer verin.
- Repo sahibi bazen sadece yazdığınız koda değil, PR’ınızdaki değişiklik sürecine yani commitlerinize bakarak sizin yapmaya çalıştığınız şeyi anlamaya çalışır. Diğer bir deyişle PR’ın hikayesi nasıl bir issue ile başlıyorsa, atmış olduğunuz commit’lerle gelişir. Bu hikayeyi akıcı ve mantıklı kılmak daha sağlıklı bir süreç oluşturmanızı sağlar.
- Siz bug üzerinde çalışırken ana repoda başka değişiklikler yapılıyor olabilir. Bu durumda PR gönderdiğiniz zaman conflict (çatışma) yaşayabilirsiniz. Böyle durumlarda bu çatışmaları çözmek PR’ı gönderen kişinin sorumluluğundadır.
- Karşınızda bir insan var ve reposunun kendi istediği şekilde gelişmesini istiyor olabilir. Tüm insanlar code review yazısında anlattığım gibi kibar ve egosuz değildir. Tam aksine acımasızca yorumlar alabilirsiniz. Öyle yorumlar ki sizi yazılıma küstürürler. İşte tam bu noktada pes etmeyenler, yapılan yorumun kendisine değil de koduna yapıldığını bilenler, kodunu daha iyi yazarsa başarıya ulaşacağına inanlar ve inatla, azimle tekrar tekrar deneyenler başarılı olacaktır.